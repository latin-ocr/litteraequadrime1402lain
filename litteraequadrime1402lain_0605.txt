AN. 1554 601

GOLXXXIH

Andreas Boninsegna
Patri Ignatio de Loyola.
Mutina, 27 Aprilis 1554 ¹.

IHS

Gratia et pax Chri., etc.

Accipe, semper in Chro. R. R, capita eorum dumtaxat,
quae per nos Deus, servos tuos minimos, quatuor hisce mensi—
bus proxime transactis operari dignatus est. Tametsi hoc
omnium primum Tuae paternitati notum esse velim, cum plu·
res nempe atque innumeri ad nos venerint confitentes verbum-
que Dei auditores, non tamen superatum fuisse sexum mulie-
brem, cum magnitudine scelerum, tum poenitentia eorumdem
fructuque animarum suarum. Quare hinc exordium capiam,
unde perhorrescenda simul atque memorabilia facinora exie-
runt, latiusque Dei beneficia patuerunt3 quo cunctorum pos·
sint animi dolere pariter ac exultare bonorum.

Mulier quaedam, marito relicto, cuidam amatori obsceno
usque adeo turpiter adhaesit ut vel triginta totos annos non
puduerit in adulterio versari. Sed, eo tandem vita defuncto,
poenitentia propemodum incredibili perculsa Patres nostros
adivit, cum iisque confessa vitae suae genus cum sanctissimo
commutavit, quod erat nefandissimum; ac pietati religionique
christianae sic se mancipavit, ut confiteri saepius et sanctum

¹ Autographae in folio duplici n. 124.-Plura in eis emendata sunt et deleta a P. Po-
lanco. brevia quaedam, deletorum loco, substituente. Eas, prout e Polanci manibus eva-
serunt, infra, more nostre, subjiciemus.

