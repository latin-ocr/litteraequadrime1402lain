ΑΝ. 1553 273

dictum, nec verbum turpe proferatur, non minus ac si his nun-
quam abusi fuissent. Ex his grandiores natu peccata confiten-
tur, et ad Dnicam. accedunt mensam. Quadragesima proxima
in eius statim principio, cum pater ¹ adhortaretur ad ieiunium,
ex studiosis quidam, quamvis aetate ad hoc minime tenerentur,
statuerunt totum illud sanctum tempus ieiuniis traducere, quod
certe constanter praestiterunt; alii tres dies in hebdomade, alii
diem Veneris ieiuniis dederunt. Parvuli, qui sunt quasi innocen-
tes, summopere ducuntur confessione, eaque adeo afficiuntur,
ut, si patres non gravioribus distinerentur negotiis, confessio-
nem frequentarent ad eorum arbitrium. Ad haec quidem illud
nos cum admiratione delectat, quod tam brevi tempore magna
extrahantur vitia, turpes pellantur mores, quibus summe infe-
cti erant, ae cernantur florere et adolescere tenerae plantae vir-
tutum, modestiae sane, humilitatis, bonitatis ac continentiae.
Proficiunt universi quidem in literis ac illi primae classis exer-
centur componendis orationibus latinis, quas, memoria com-
prehensaS, diebus festis in nostro templo magna cum audien-
tium voluptate, nec sine aemulatione quidem externorum stu—
diosorum, habent.

Existunt quidam cum praediti magno ingenio, tum magnam
in literarum studia operam conferenteS, quocirca haud medio-
cres habent in doctrina progressus.

Quod spectat ad fructum, qui tum divini verbi instrumento,
tum salutarium sacramentorum dono percipitur, ne is quidem
modo parvus habendus est, quippe cum plurimi statim in prin-
cipio, ut fere fit, nobis infesti existerent, ac nobis per urbem
euntibus occurrerent aut subsequerentur irrisores nostri insti-
tuti, ac nobis hypocrisim et plurima vitia obiectarent, alii tem-
pore hyberno nivem proiicerent: enimvero, cum perdiu ani-
madverterent a nobis sua maledicta et contumelias contemni,
deterriti sunt ab iniuriis, ac restant, Dei quidem benignitate,
valde nro. affecti instituto. Itaque modo nobis acrius negotium
eorum obsequia, quam proximis diebus contemptus aut vitupe-
rationes, facessunt.

Atque hac proxima quadragesima Praetor huius urbis visit
nos, ac cum rei divinae interesset, voluit introduci in gymnasia

 

¹ Pater Caesar Aversanus. Vide POLANco‚ Clzt'om'con, t. 111, pag. 146, n. ⁴294.

T. η. 18

