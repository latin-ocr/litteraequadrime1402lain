118 L1TTERAE oqureiMEsTREs

stifera lue, profiteri in schola nova nostri publice possent. Nec
desunt etiam nune, qui suos nobis liberos instituendos offerant
atque commendent, ut hinc iam ad nos venire coeperint pueri
ac nobiscum sane manent perlibenter. Nam et iniussi, cum ex
more precamur sub meridiem (ter enim quotidie ad orationem
convenimus omnes ut tam multa et dira irati Dei flagella, quae
circumquaque desaeviunt, tandem mitiora fiant), adsunt illi
ultro, precationes ipsas curant transcribere, magnaque erga
nostros animi propensione seruntur, ut dicant etiam se fieri
velle Iesuitas; hoc enim nomine vulgo dicimur. Coepimus autem
doctrinam istis christianam proponere, quod vel maxime resc-
rat innocentes hos animos syncere salutis pabulo reficere, et
adversus tot haeresum pestes, quae longe hic lateque grassan-
tur, praemunire. Sed finem scribendi facio, Christumque pre-
cor optimum maxum, ut quod per nostros hic coepit, gratia sua
conservet, augeat promoveatque in gloriam nominis sui sempi—
ternam; qua in re valde nos consolatur et animat, quod nobis
haud defuturas putemus preces, non modo R. Ρ. Τ., sed etiam
aliorum omnium Patrum ac fratrum, quemadmodum sane tali-
bus nostri egent subsidiis, in hac praesertim Germaniae corru-
piissimae, imo perditissimae, messe. Dominus Iesus cum hoc
anno novo novum nobis spiritum ingeneret, ut rite circumcisi
veros sui nominis fructus nobis et aliis pariamus.
Viennae die festo Epiphaniae anno Domini 1553.
R. P. T. filius minimus,

MARTINth STEVORDIA.

Alta mann, sn marg. Afle pagellae: Viennae, 1553, die Epi-
faniae, 6³ Ian.

Et paulo inferias: Mandata a Spaygna per duas vias, ct
Portugalo.

