560 LITTERAE QUADRIMESTRES

unus fratrum oratione, qua omnes ad Christi Philosophiam
amplectendam hortabatur. Huic quasi spectaculo praeter cae-
teros adfuerunt viri quidam nobilissimi, qui deinde. hilari ac fe-
stivo vultu abeuntes, Verbis declarabant quam jucunda sibi
omnia extitissent. Inter reliquos quidam adolescens, cui car-
mina graeca fuerunt commissa, tam egregie suas partes ab·
solvit, ut non tam latine quam graece scire videretur3 et quia
nonnullorum discipulorum profectus majorem lectionem effla—
gitabat, classes, quae primum quatuor fuerant, in quinque dis-
tinximUS‚ quarum prima habet provectiores, quibus rhetorices
praecepta praeleguntur.

Sunt hic duo juvenes, qui in Societatem admitti cupiunt, quo-
rum alter, provincia F landes, in latinis utcumque eruditus, al-
ter Florentinus, intra paucos dies, cognita illius perseverantia,
in nostrum numerum admittetur.

Domi quotquot sunt continenter occupationibus tenentur:
Patres audiendis confessionibus, fratres, alii docendis pueris,
alii negotiis familiaribus districti. Faxit Deus ut omnia sint
suae divinae voluntati quam maxime consentanea.

Non omittam hoc 1000, quod cuidam fratri evenit, quem pa-
ter secundum carnem, cujusdam Marchionis ope adjutus, in
aliena domo tanquam in carcere detinendum laboravit3 ubi
multi conati sunt, modo blanditiiS, modo increpationibus, non-
numquam etiam pietatis nomine, a vera pietate avocare, quibus
generosus juvenis verusque Christi amator ita resistebat, ut
nescias utrum in illo laudabilius judicares sanctamne in sancto
proposito constantiam, an vero in respondendo mansuetudi-
nem. Ipse enim, demissis in terram oculis, potestis, inquit, vi-
tam auferre ac de corpore meo quicquid libuerit efficere; sed
voluntatem meam nequaquam mihi profecto auferetis. Noli
quaerere3 tantae res aedificationis fuit, ut mire omnes invictam
ejus mirarentur perseverantiam. Haec sunt quae scribenda cen-
suimus. De. reliquo nos omnes R. P. T. orationibus ac sacrificiis
vehementer commendamus ut, illis adjuti, nostrae et proximo-
rum nostrorum saluti accuratissime studeamus.

Florentiae 20 Januarii 1554.

T. R. P.

Indignus in Christo servus,
LEO L1L1us.

