AN. 1553 257

quam sperare audebamus, satisfecisse populo existimamur.
Successit deinde R. Ρ. D. Hieronymus Otellus, qui die passionis
dominicae primam in hac civitate concionem habuit apud audi-
tores non minus multos quam diligenter attentos. Perstitit
deinceps magno populi concursu diebus dominicis ac festis.
Nec tantum concionando, sed legendo quoque, fama eius in
dies magis ac magis increbrescit et augetur. Quare magna nos
spes tenet fore ut fructum uberrimum colligat. Plurimi siqui-
dem atque ex his tum canonici aliquot, tum nobiles plurimi ac
primarii, et si qui sunt alii eruditi, ad Epistolae D. Pauli ad
Ephesios enarrationem, quam postridie resurrectionis Domini
in templo nostro est auspicatUS, sedulo conveniunt. Breviter,
placet omnibus: et a doctis pariter atque ab indoctis propter
eius ferventissimum zelum attentissime, propter copiosam eru-
ditionem libentissime, auditur. Diebus veneris duos, qui super-
fuere, e septem psalmis prosequitur. Concionum autem et con-
fessionum (quae plurimae proxima quadragesima fuerunt,
etiam generales, et nunc quoque sunt supra id quod ferre hoc
tempus videatur) hi fere sunt fructus. Paces plurimae compo-
sitae, pacataque odia tum gravia tum maxime diuturna3 quae
qui deposuerunt, magna ex parte veniam ab inimicis ¹ ipsi
lacessiti rogarunt.

Hic me, quantumlibet properantem, remoratur mulieris unius
dictum, quo multorum virorum virtutem superasse merito cen-
seatur. Huic curn Pater fuisset occisus, nulla ratione adduci
poterat, ut facinoris authoribus ignosceret: audita vero qua-
dam die Ι).ἰ Hieronymi concione, unum e R. P. nostris adiens,
animo valde commota, inter confitendum: Scito (inquit) si pre-
tio istud conficiendum fuisset, ne arcam quidem auro plenam
sufficere potuisse; amore autem d.i n.i Iesu Xpi.‚ quicquid in
me cst commissum, libentissime remitto. Intervenerant autem,
ut hoc sopiretur odium, totius urbis primates, neque tamen
quicquam profecerant. Sed pergamus ad alia.

Nonnulli, coniugio copulati, cum domesticis dissidiis mu-
tuisque odiis flagrarent, invicem sunt reconciliati; ex quibus
aliqui multis iam annis seiuncti vixerant. Una etiam muliei
veneno maritum de medio tollere tentaverat. Sed ut horum

¹ Hostibus scripserat Vinck.

T. ιι.

