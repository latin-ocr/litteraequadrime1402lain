392 LlTTERAE QUADRIMESTRES

gymnasia nostra frequentantibus, qui singulo quoque mense,¹
plerique etiam crebrius, confitentur, sileam) peccatis confessio-
nis sacramento sese explicuerunt, inter quos nonnulli summa—
tim totius vitae progressum confitendo exposuerunt. Duo item
e fratribus ¹ ad sacerdotium promoti, alter in Ascensione Do>
mini, alter in Assumptione Virginis Matris prima sacra obtu-
lerunt, quorum primitias gravissima concione R. P. Alfon·
sus Salmeron exornavit. Pater Franciscus ”² exercitia quaedam
spiritualia quibusdam praegustanda dedit, ex quibus duo am-
plae spei juvenes Societati voto sese astrinxerunt; reliqui
summo studio eo contendunt, non destituri ni voti aliquando
compotes effecti caeteris associentur. Idem Ρ. vehemens quod-
dam dissidium, inter duos legitimo thoro junctos natum, dire-
mit, quod plures diversi ordinis religiosi saepius frustra tenta-
rant. Idem singulis hebdomadis partem aliquam doctrinae chri-
stianaejuventuti nostrae exponit, eamdemque praefinitis horis
singulo quoque die a singulis quibusque reposcit3 ex quo sane
fructus non poenitendus in Juvenum animos redundat. Hoc
unum inter caetera unice suspiciunt multi, puerulos tantillos
sacramentorum ac praeceptorum cognitionem adeo exactam
ad unguem habere.

R. P. Andreas ⁵, plurima sacerdotum ac clericorum frequen-
tia, casus conscientiae persecutus est, verum jam ob intensioris
caniculae aestus hanc lectionem ad tempus intermisit.

R. P. Salmeron lectiones, a quibus, ob conciones quadrage-
simales, supersedere coactus fuerat, feriis Pentecostaeis summa
plurimorum expectatione resumpsit. Porroiquam grata sit ea
lectio quamque frequens totius civitatis optimatum ad eam sit
concursus, denique quam laetus inde fructus emanet, quoniam
alias dictum est, nunc prudentes praeterimus. Hoc unum tamen
addo; auditorium et numero et authoritate in dies accrescere.
Idem P. insignem concionem coram Rmo. et Illmo. D. cardinale
Prorege ⁴ habuit, qui partim ea causa permotus, partim etiam
antiqua necessitudine Ρ. Salmeronis devinctus adeo impendio

 

¹ joannes Franciscus Araldus et Nicolaus Paradensis. Vide Pomm-1, Cltron„ t. ιιι,
pag. 170, n. 355.

2 P. Joannes Franciscus Araldus.l

3 P. Andreas de Oviedo, Collegii Rector.

⁴ Petrus Pacheco.

