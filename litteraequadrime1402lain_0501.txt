AN. 1553 497

fuisse videantur. Bernardus hac ipsa aestate proxima venit ex
India cum duobus fratribus ¹, quos cum magno gaudio vidimus
Ex eis enim cognovimus quam serio nostri fratres in diversis
multumque inter se distantibus regionibus Deo serviant, ad
quas cum Dominus Petrus M ascarefias‚ prorex, nunc profici-
scatur, in magnam spem venimus christianorum numerum ma-
jorem in modum auctum iri. Erat enim in Lusitania animo
ac voluntate totus noster, quem satis intelligunt homines ab
optimo atque christianissimo rege ob eximiam pietatem in pro-
regem esse lectum. Velit Deus optimus ac maximus ut Indiam
sanctus hic vir incolumis attingat.

Quo procurante (cum nihil tum de sua in Indiam profe-
ctione sciret) negotium illud, tamdiu a Societate optatum, de
mittendo Patriarcha ad Preste Joannem, confectum jam fuerat.

Haec sunt, R. Pater, quae filii tui per hos quatuor menses
egerunt3 tuae partes sunt precari fontem illum bonorum omnium
nos ut idoneos ministros sanctae reddat obedientiae.

Olyssiponae, pridie Cal. Januarii, anno 1553.

Recepti sunt proximis diebus duo fratres, qui videntur
optimam ad religionem indolem habere.

Jussu R. P. Mironis,

CYPRIANUS.

Superscrzptzo in quarta pagina. Isis. Rd0. in Xs⁰ Patri p.
M. Ignatio Praeposito Generali Societatis Jesu,
Romae. 2 (secunda via).

Alia mmm: 1553, Quad. Lisbona‚ del Gennaio.
Q. et A. V.

¹ “Alter Andreas Carvallus, vir nobilis in India admissus, alter Andreas Fernandez‚
qui Romam venit et in Indiam postea rediit.„ POLANco, Clzrom'con, t. 111, pag. 398, n. 978.

Τ. n. 32

