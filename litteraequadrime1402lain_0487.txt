AN. 1553 483

res esse dialectices nostros, qui unum tantum annum in ea ver-
sati fuerunt, quam se, qui jam duos consumpserint. Nec minor
est aliorum fratrum in literis profectus, qui, ordine a P. Natali
constituto, suis singuli studiis sedulam operam navant.

Domestica administratio ita se habet ut eidem Patri placuit.
Tonos concionatorios ¹ primum singulis diebus in coenaculo
fratres recitant. Dominicis vero concio apud fratres ab aliquo
eorum, qui in domo probationis sunt, haberi solet. Jam censor
est constitutus, cui defectuum omnibus in rebus observandorum
cura injuncta est. Diebus Dominicis in nostra aede sacra Pater
Maximianus '² ante prandium mediocri ⁵ cum audientium et nu-
mero et aedificatione concionatur, pomeridiano vero tempore a
P. Correa ‘⁴ X.i doctrina praelegitur, qui et idem diesbus ali-
quando festivis non minori cum aedificatione concionem habet.

Alia praeterea a P. Natali constituta sunt, quae nunc recen-
sere necessarium non duxi. Ebura ⁵ praesbyteri duo Patris Mi-
ronis jussu huc Venerunt, nostro instituto satis apti, qui et re-
cepti sunt, magnaque cum fratrum aedificatione suoque profe-
ctu in proposito perseverant. Necnon et alius etiam sacerdos,
qui Salmantica nuper adveniens, receptus est.

Excessit autem e vita, elapsis prope diebus, frater quidam,
cui Alphonso ‘⁵ nomen erat. Hujus exitus Vitae sanctae atque
honestae transactae perquam similis fuit. Cum jam de ejus vita
medici desperassent, atque vehementissimis febribus urgeretur,
nihilominus tamen duabus integris horis singulis diebus con-
templationi vacabat3 qui tandem placida et leni morte vita de-
functus est.

In hac vero nostra Conimbrica, qua mente quaque pietate re-
ligionem multi colant, quantumque nobis tribuant, mirum certe
dictu fuerit; quod ex crebris praesertim confessionibus perspici
licet. Ita enim consuetudo haec paulatim serpsit ac prodiit, ad-
hortantibus ad id nostris, ut singulis diebus multi sint, qui apud
nos et peccata fateantur et Eucharistiae Sacramentum reci-

¹ Concionatorz'os, perspicuitatis gratia additum in apographo.

2 Vide PoLANco, Clzronicorz, t. 111, pag. 419.

5 non exiguo. Apogr.

4 Ρ. Antonius Coi-rea.

⁵ Sic; Evora vel Ebora.

ὃ Alphonsus Vasaeus (Vas). Vide FRAxco, synopsis annalium Soc. Jesu in Lusi-
tanta, Ann. 1553, n. 8.—-Alphonsi decessus fuit 9 Novembris.

