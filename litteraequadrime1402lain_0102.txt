98 LITTERAE QUADRIMESTRES

Sanctae Obedientiae promulgata lege, oeconomiae nostrae ac
domesticae consuetudinis ordinem Reverentiae tuae compen-
diaria enarratione explicemus; tum usurae spiritualiS‚ quam
R.dus Pater Paschasius, ex quo tempore huc commigravit, ac-
cepti a Domino talenti subsidio fretus, uberem quidem ac fru-
ctuosam Christo lucratus sit, rationem Paternitatis tuae arbi-
trio reddamus; postremo negotiorum, erigendi Collegii facul-
tatem ac rei familiaris adminicula spectantium, successum
communibus votis aspirantem nunciemus. Quae singula, quasi
ansulae catenatim se consequentes atque annexae, succincta ac
perspicua serie a nobis deducentur ac proponentur ad divinae
gloriae propagationem ac Paterni tui mandati humilem obe-
dientiam.

* Principio igitur, quantum ad domesticae institutionis obser-
vationem attinet, filii tui, ex iusto numero hinc ablegato relicti,
unanimi consensu atque conatu omnes, inter quos infimum
locum etiam indignus occupo, vocationis suae professione
probe fungi laborant ad Christianae vitae perfectionem atque
internam et externam Religionem omnia sua consilia ac studia
conferenteS, qui Christi, Ducis praestantissimi, praesidio freti
armisque spiritalibus Christianae militiae insignibus muniti,
tela hostis atrocissimi non modo retundere ac seipsos divina
protectione incolumes servare, verum etiam alienis periculis
contra hostiles impugnationes suppetias ferre et, quod alacrio—
ris est fiduciae, misera servitute oppressos, hostis viribus
enervatis, in libertatem asserere satagunt, omnibus suadentes
ut sub imperatoris clementissimi Iesu Christi crucifero vexillo
christianae militiae nomen dare in summis votis habeant ¹.
Itaque nonnulli, partim pietatis affectu, partim profectus lite-
rarii spe, ceu hamo quodam inescati, in nostram pelliciuntur fa-
miliaritatem, bonam uberioris fructus spem nobis promittentes.
Quae quoque ratio, familiae nostrae, fratrum accessione (quae
reliquis emolumentis longo intervallo praestat) temporis suc-
cessione locupletandae, nos in certam adduxit persuasionem,
nec vana spe laetatos nos fefellit nostra opinio, nam spei no-
strae votis optatus rei eventus proximis foribus aspirat, duo-

¹ Quae a verbis ad christianae vitae perfectionem ad verba votis habeant conti-
nentur, linea,ne exscribantur, sunt clausa, sed ut eorum loco substituantur. haec in
paginae ora sunt scripta: non sibi dumtaxat sed et alizs gnaviter consulentes.

