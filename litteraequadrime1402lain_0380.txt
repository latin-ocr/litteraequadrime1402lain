376 LITTERAE QUADRIMESTRES

transmissam, e quibus magnam confitentium et communican-
tium habuere nostri catervam.

Eodem P. Canisio tamquam ordinario concionatore a sesto
Pentecostes hactenus usa est Regia Majestas‚ dominicis ac fe-
stis diebus. Placent enim illi conciones propter zelum et doctri-
nam quam cum eloquentia etiam germanica conjunxit. Hunc
aemulantur, nec sane infeliciter, aliquot jam ex inferiori Ger-
mania fratres nostri, qui etiam his diebus, posteaquam inter
parietes privatos sese in discenda lingua gnaviter exercuerunt,
prodierunt in publicum, et cum gratia et aedificatione audien-
tium praeclarum ediderunt suorum laborum specimen. Ex his
primitiis poterit Regia ¹ Majestas de reliquis judicare 2, qui
illos velut praecurrentes sequuntur. Praeterea non praeter-
mittendum duxi quanta charitate Patres et fratres opera pieta-
tis exhibuerint infirmis, apud quos officii causa totos dies per-
sistunt, noctes interdum ducunt insomnes, hujusmodi sane
occasiones exercendae pietatis nunquam in hac civitate deesse
videntur, ubi passim tot homines, diversis morbis occupati‘,
quotidie vitam cum morte commutant. His annectere libet stre-
nue a nostris Patribus laboratum esse ut, inimicitiis sublatis,
amicitiae quorumdam firmiter 1·edintegrarentur; et praecipue
id muneris egit D. Victoria ⁴, qui diversos, tum italos tum
hispanos, non infimae etiam sortis Viros, diversis simultatibus
laborantes, ad pacem et concordiam revocavit. Et qui diutius
propter odia a saluberrimis confessionis et corporis Christi Sa-
cramentis abstinuerant gavisi sunt plurimum Deo et proximis
se integre reconciliatos. Idem Deus op. max. nos sibi quoque
reconciliatos in suum regnum finaliter transferat, quod futu-
rum confidimus suffragio vestrarum orationum, quas ut pro
nobis ad ipsum quotidie fundatis obnixe precamur. Arnen.

Viennae Austriae ipsis calendis Septembris 1553.

indignus tuus servulus,

ERARDUS LEoDIENffls.

¹ sem Erardus.

‘2 aeslz'nmre. Erardus.

³ visitati. Erardus.

Δ I‘. joannes de Victorini.

Ἦ.

