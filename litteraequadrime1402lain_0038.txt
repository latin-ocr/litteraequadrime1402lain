34 LITTERAE QUADRIMESTRES

cum plebeii, tum nobiles, ut patres morituris divinas suppetias·-

ferant accersiri rogant, et tam pio videntur nos prosequi amo-
re, ut etsi alii religiosi suspiciendae probitatis adsint, Patres

tamen incredibili desiderio precantur, ut agonizanti quidpiam

utile impartientes, ejus animum ad viriliter dimicandum corro-
borent. Noster suspiciendus P. Torres iam duo menses sunt,
aut eo amplius, qui hinc profectus, Compostellam versus iter
facit diligenter curaturus ea quae ad Collegium ibi Societati
dicatum pertinebant, ibique plus aequo coactus est immorari,
quoniam patronus illius Collegii, Comes de Monterrei (hoc enim·
est illi nomen) ¹ ad decimum septimum kalendas Septembris
cum illue se perventurum fuisset pollicitus, ut rei extrema impo-
neretur manus, domesticis tamen praepeditus curis ad praescri-

ptum tempus non affuit. P. vero Torres cum Lusitaniam versusv

pergeret, Collegium Conimbricae contemplaturus, Regem est
allocutus, cui cum cujus rei gratia Compostellam repeteret in-

sinuasset, grato audivit animo et res ut divinis fieret auspiciis·
Dominum deprecabatur. Inde profectus urbem Sanct Finz ⁹³,

ubi nonnulli fratres Conimbricenses degunt, ex quibus duos ad
nos legavit: unus presbyter est, alius nobilis, Teutonius nun-
cupatur, frater Ducis de Verganca ⁵, ambo vero Viri probatae
fidei expectataeque probitatis, quibus visis, omnium animi fue-
runt laetitia non mediocri perfusi.

Praefecti in urbe Granatae, ubi P. Joannes Alvarez, per*

annum immoratus, concionibus crebris plebem instruebat, ad
nos miserunt epistolas ut illuc aliquot Patres mitterentur pre-
cantes et indicantes posse optimam messem ibi Domino colligi:
et quantum coniicere possumus, quamprimum Pater Torres
Salmanticam repetet, aliquot mittentur3 nam quidam Pater
Societatis (Sancta Crux nomine), qui Conimbricae nunc degit, a
Granata oriundus, ut ibi Collegium erigeretur, bona sua lega-
vit, et huius frater grato ac magnifico animo se idem praestitu-
rum est pollicitus3 et si literis credendum est, circiter viginti
ibi pacato animo ‘¹ spiritum ducere poterunt. Non alia scribenda
sese offerunt: quare finiam, illud modo si adiecero nos omnes te

¹ Hieronymus Acebedo Zufiiga et Ulloa, IV Comes de Monterey.
2 San Fins, seu Sancti Felicis, oppidum.

⁵ Rectius Braganqm quamvis veteribus saepius erat Berganpa.
⁴ Sic; seilicet, quieti, tranquilli, commode, aut quid simile.

»μή

