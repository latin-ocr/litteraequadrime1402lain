ΑΝ. 1554 077

vel sex dies conficit; usque eo apud omnes gratiosus est, adeo
redimendi captivos cupidus, ut brevi grandem pecuniam con-
fecerit. Verum, cum iam esset redituruS, nuntiatum est regem
secum in patriam abduxisse captivos; ob quam causam non est
profectus. Est nunc apud nos magnum virtutum exemplum,
maxime obedientiae. Ubi venit, statim didicit regulas ¹3 cumque
esset negotiis distentissimus‚ ne in minima quidem re sui dis-
similis videbatur. Quoties quid erat acturus, toties facultatem
petebat3 est humillimus; ad summam, ne agam de singulis, est
omnibus virtutum numeris absolutus. Laborat plurimum, stu-
det etiam nonnullis, quae olim audivit. Conveniunt eum quam-
plurim13 alii eum rogant an valeant captivi, alii quibus rationi-
bus commodius redimantur, septus nonnunquam hominum co-
rona. Hebdomada sancta venerunt huc triginta captivi, pleri—
que pueri ac foeminae, quos ipse redemerat, id quod vehemen-
ter omnes aedificavit, atque impulit ad plurimas eleemosinas
largiendas. Multi pecuniam mittunt ad redimendos captivos,
cui colligendae sunt duo in hac urbe destinati; ipse vero com—
modiorem redimendi rationem docet. Ebora allati sunt simu
amplius 300 π. Quidam olissiponem eum accersiri iussit, cui
2000 [ff] erant captivis redimendis; negotium dedit Patri, quod
diligentissime procuravit. Alter testamento reliquit omnia bona
Joanni Nonio, quibus redimerentur captivi, quae 6000 t: aesti-
mata sunt. Quidam vehementissime cupidus aliquid largiendi,
curn in praesenti non esset pecunia, equum donavit, quem
alter eorum, qui depositam pecuniam servat, vendidit. Hispali
per literas vocatus est, quod hispalienses mercatores, toletani,
pintianique inierint societatem ad redimendos captivos, e qua
maxima emolumenta orientur, cum faciant quaestuosissimam
mercaturam ².

Plurimum nos in Domino consolatae sunt literae isthinc
allatae, maxime ea ⁵, quae de Collegii ordine progressuque
scripta sunt. Maximam etiam laetitiam attulerunt his Principi-

 

1 Ex Portugallia in Mauritaniam abierat P. Nuriez anno 1548 (PoLAxco, Clzronicon,
t. 1,pag.327, n. 289), curn societatis Constitutiones et regulae nondum erant promul-
gatae.

² Vide supra memoratas literas P. Antonii de Quadros.

⁵ Sermo esse videtur de historicis litteris, quas habes in Cartas de San Ignacio,
t. ιν, pag. 134 et seq. Sed si ita est, earum saltem exemplum, quod in Lusitaniam mis-
sum est, aliquot ante Cal. Maias diebus Romae datum fuisse necesse est.

