484 LITTERAE QUADR1MESTRES

piant: diebus vero dominicis ac festivis multo plures. Inter
quos multi sunt scholastici et hi non infimae classis viri. Maxi-
maque praesertim confitentium frequentia his diebus fuit, qui
natalitia festa praecessere, tanta quidem ut ne a quindecim ex
nostris per aliquot noctis horas, praeter dies integros, audiri
potuerint, qui confluebant.

Unde factum est ut in aede maiori ¹ ingens etiam fuerit com-
municantium numerus. In nostra Vero aede sacra, quae perexi-
gua est, quadringenti aut eo plures Eucharistiam sumpserunt.
Alii sunt, qui, jam altius provecti, praeterquam quod peccata
saepius confitentur et Christo, animae vero cibo, sumendo ro-
borantur, orationi atque aliis piis operibus vacant.

Quibus et aliis hujusmodi rebus effectum est ut magna sit de
nostra Societate in urbe opinio. Quiddam vero, ex quo summa
omnibus aedificatio provenit, silentio non praetermittam. Cum
enim Aethiops quidam ob interfectum herum candenti prius
forcipe adurendus, postea vero abscisis manibus suspendendus
esset, vocati sunt ex nostris aliqui (ut fieri solet) qui ei ad per-
ferendos cruciatus animum adderent; illi vero ² in currum una
curn eo ascenderunt (vehebatur enim plaustro Aethiops) tan-
tumque ejus animum, unus praesertim ex iis, verbis suiS, in-
genti cum omniurn aedificatione, roboravit, ut nullum jam cru-
ciatum recusaret, sed potius dum candens forceps corpori admo-
veretur, ingentes ille Deo gratias alta voce ageret, quod sibi,
ante mortem, peccatorum agere poenitentiam licuisset. Quid
jam dicam de manuum abscisione? Ita ejus menti Christi Pas-
sionem infixerat Pater, ut, curn ad locum ventum est, porrexe-
rit ipse, ut secarentur, manus. Cujus tam inusitatae, in extremo
jam praesertim vitae tempore, fortitudinis aspectus non me-
diocrem omnibus admirationem afferebat, sed multo majorem
Pater ille noster, qui id efficere potuisset.

Nec minus quod jam nunc narrabo alios terruit, alios etiam
aedificavit. Ita enim Dominus quemdam exiis, qui extra Socie-
tatem ejecti sunt, oppressit, ut possint reliqui ejusdem exemplo
facile sibi praecavere. Hic cum eo devenisset ut nec sacrum
facere (sacerdos enim erat), neque aliqua in re praecipientis

1 Catlzedralt'. Apogr.
2' P. Leo Enriquez cum alio sacerdote. FRAxco, 1. c.. n. 95.

