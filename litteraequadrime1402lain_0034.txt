30 LITTERAE QUADRIMESTRES

quamvis multorum audiverint. Egit Pater ut ex aliis quoque
religionibus aliquot sacerdotes mitterentur, quod cum factum
» fuisset, fere omnes carcerati, qui sane multi erant, jubilaeum
acceperunt.

Non commemorabo virgines, quae his diebus Deo se de-
voverunt. Taceo quot confessi fuerint, qui a multis annis
jam non confitebantur. Multi quoque accedunt ut in nostram
religionem recipiantur, quos ut non rejicimus, ita nec admitti-
mus, sed quid quisque valeat consideranteS‚ quos meliores
judicaverimus, cum licuerit, cogitamus recipere, satius arbi-
trati bonis quam multis abundare: qua in re hucusque pluri-
mum nobis Deus favisse videtur, ut neminem adhuc receperi-
mUS, quem recepisse quemquam nostrum certe poeniteat.
Omnes enim, qui student, in spiritu et litteris proficiunt; re-
liqui suo quique muneri, Spiritus Sancti gratia, diligenter
satisfaciunt. Non scribam P. T. quam hic frequentes sint ad
conciones, quae diebus festis et dominicis, et lectiones Evange-
lii Divi Matthaei, quae singulis diebus veneris in nostro [tem-
plo] haberi solent. Quoties autem viros et mulieres videas effu-
sis lachrymis summa cum devotione suscipere Sacramentum!
Qua in re quis non gaudeat et laetetur? Vacant orationibus,
incumbunt Jejuniis, pauperes misericorditer visitant, et eos, si
aegrotaverint, amantissime tractant, eleemosynis sublevant;
nihil denique refugiunt, quod per eos fieri possit.

De studiis nihil his litteris agam, quae nondum coepta
sunt, quamvis semper aliquid in singulis classibus lectum fue-
rit. Hoc autem anno quando lectiones coeptae fuerint, quod
brevi fiet, fore speramus ut multi in hebraeis, graecis et latinis
litteris docti evadant. Cumque hoc de aliis pollicemur, si stu-
duerint, maxime de domesticis promittemus, quos diligenter
studiis invigilaturos certo scimus.

Sed quid? mauros enim duos praeterii, qui a Prorege ad
nos missi, cum in fide quantum oportuit instituti fuissent, ba-
ptizati sunt: de quibus ob eam causam maxime bene speramus,
quod a Tui-cis, a quibus capti erant, ad nos ut baptizarentur
confugerunt. quue ita csse, laetitia, quam prae se ferebant,
quamdiu apud nos fuerunt, aperte demonstrabat: et nunc quo-
que in Palatio non minus laeti serviunt. Qui fecit ut converte-
rentur, ita eos corroboret ut usque in finem perseverent.

