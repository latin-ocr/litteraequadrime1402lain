122 LITTERAE QUADRiMEsTREs

Nunc igitur sumus hic quindecim numero, inter quos et pa-
trem Doctorem refero; atque ex his quinque sacerdotes, decern
vero tantum fratres, rursus undecim theologiae et morum pro-
bitati studiose incumbentes, caeteri ministeriis domus occupati,
omnes autem (velut in id coniurati) moderandis, deprimendis et
mortificandis animi affectibus ac propriae'voluntati abnegan-
dae enixe operam dantes quoad cuique per superioris faculta-
tem conceditur. Huc pertinent, quae multae domi fiunt, mortifi-
cationes3 et extra domum proximo Vere factae sunt peregrina-
tiones. Et ut nostrorum mortificatio cum aliorum aedificatione
coniungeretur‚ peregrini nostri ultra victus et hospitii mendi-
cationem, euntes praedicabant ferventes evangelium cum tanta
proximorum aedificatione, ut multis populis persuasum sit ut
simul proponerent non amplius nomen Dei nostri assumere fru—
stra, sub certis legibus et poenis iurantibus taxatiS, quam insti-
tutionem confraternitatem nominis Dei (scilicet sanctificandi)
vocant: his igitur spiritualibus studiis Videntur animi fratrum
vegetari.

Litterarum insuper studia vigent, tum quia praevidendis et
audiendis, relegendis et'conferendis lectionibus, disputandisque
octavo quoque die conclusionibus sunt destinatae horae, tum
etiam quia doctores, qui hic nunc theologiam profitentur, sunt
egregie et apprime docti.

Diebus festivis, quibus cessant a lectionibus audiendis, va—
cant fratres visendis hospitiis et carceribus, consolandis infir-
mis et vinctis audiendisque poenitentibus utrisque, ex vinctis
praesertim per conciones aliquas ad ipsos habitas adducti sunt
quidam ad confessionem, qui duodecim et etiam quatuordecim
annos eam omiserant. Aguntur demum eorum res quantum per
occupationes alias fratribus permittitur. Alii vacant docendis
pueris christianam doctrinam in ruribus huic civitati vicinis, et
in quodam praesertim eorum pater quidam ex nostris cum
concionaretur, composuit pacem inter quosdam rusticos, quod
credo fuisse Dno. gratissimum.

Tantus est scholasticorum concursus, qui ad confessionem
et sacram communionem suscipiendam accedunt, ut facile con-
iicere possis magnos animarum suarum fructus in dies augeri.
Foeminarum confessiones non audimus; maior enim esset in
ipsis audiendis occupatiO, quam pro sacerdotum numero, quam ·

