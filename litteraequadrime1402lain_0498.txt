494 LITTERAE QUADRIMESTRES

aliquis locus quaereretur, ubi illi, qui Societatem professi
essent, degere et suum munus commode administrare possent,
cumque templum Divi Rochi magnam ad eam rem commodita-
tem ostenderet, nam conjungi ei aedes poterant, cum ab urbis
vicis esset segregatum, et parochiam non habebat, res ad
regem ejusque fratrem, Ludovicum principem, delata est, qui,
quamvis quidam (quos confratres vocant) se difficiliores initio
praeberent, effecerunt ut in ejus templi possessionem Societas
mitteretur3 qua in re satis declaravit D. Petrus Mascarenas
quam impense Societatem amet; ipso enim annitente, et hoc et
alia, quae curn majore divini nominis gloria conjuncta sunt,
optimum exitum habuerunt.

Mox coeperunt homines hujus urbis multiplicem Societatis
rationem intelligere3 cumque adesset dies, quo patres erant
professionis vota nuncupaturi in templo supradicto , pridie enim
ejusdem diei Dominus Petrus Mascarenas in ejus possessionem
Societatem miserat, rex optimus, qui Societatem unice semper
dilexit, interesse votorum nuncupationi cum principe filio vo-
uit. Concionatus est P. Franciscus, in qua concione Societatis
institutum magna ex parte declaravit3 post concionem sacrum
celebravit P. Natalis, conversusque postea ad fratres, professo-
rum vota recepit. Erat juxta reX, cui P. Franciscus votorum ra-
tionem, quam ipse 'scriptam habuit, exponebat3 et quoniam plu-
res erant Olyssiponae fratres, quam ut omnes possent tunc vota
emittere, pauci, praeter professos tres ex singulis Societatis
ordinibus vota susceperunt; caeteri sequentibus diebus, tum
in nostro Collegio, tum in eodem templo, idem postea fe-
cerunt.

Tres autem, qui solemni professionis voto se Societati astrin-
xerunt, hi sunt: Dominus Gonsalvius ¹, Gonsalus Vaz et Anto—
nius de Quadros, tum in theologiae philosophiaeque studiis,
tum in perferendis Societatis laboribus, multum diuque exerci-
tati, ut qui decennium jam totum in Societate vixerant. Qui
fuerunt in adjutores lecti, sunt et ipsi multo spiritualium rerum
usu probati. Caeteri unusquisque in suo gradu laeti atque ala-
cres jussa implent.

Mox in duas partes fuerunt Patres distributi, sic ut professi

 

¹ Gonsalvus de Sylveira.

