12 LITTERAE QUADRlMESTRES

est. Quidam etiarn in publico carcere salutare illud divini verbi
semen plurima captivorum consolatione seminarunt, quidam
etiam cives exercitia nostra fecerunt. Doctrina christiana,
quae pueris et aliis adeuntibus declarari consueta est, continua-
tur. ΡΑ· NJ M.¹‘ Bobadilla ¹ eadem dexteritate et auditorum fre-
quentia qua coeperat epistolam ad Romanos finivit, verum non
ille felicius destitit quam ΡΑ· Andreas psalmorum interpreta-
tione illi successit, nec et minori concione, quantumvis etiam
temporis hactenus magna fuerit intemperies; speramus quoque
fore ut multum multi Vivent.

Fratres, etsi hucusque partim eorum languidiores fuerint,
nunc omnes, gratia Dei, validi ac vegeti sunt et quod maxi-
mum est, universi sua sorte contentissimi, singuli sua officia
domestica habent, inque iis, temporibus studio non perinde
’ idoneis, sese cum charitate et diligentia exercent.

Accepimus juvenem quemdam Siculum, egregium illum
quidem, sive litteras, sive alias, quae in eo plurimae relucent,
-corporis et animi dotes spectes, et alii duo jam accincti sunt
profecturi Romam, ad V. P. gremium.

Aliud magni quod scribam non occurrit, immo maximi ut sci-
licet omnes nos minimos tuos in Christo servulos plurimum in
Ρ. V. orationibus commendatos habeas. Idem ab aliis omnibus,
tam praesentes quam futuri, quam possumus humillime obte-
stamus.

Vale.

Neapoli, Calend. Septembris.

paternitatis Vm Rdae, jussu sup.

Minimus servulus,

THEODORUS PELTANUS.

¹ P. Nicolaus Bobadilla sociis omnibus, qui Neapoli versabantur, quasi Provincialis.
praeerat, et Collegii Neapolitani superintendens erat.

