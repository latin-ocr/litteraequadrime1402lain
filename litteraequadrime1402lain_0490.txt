486 LITTERAE QUADRIMEsTREs

sunt. Denique pes totus, eodem morbo comprehensus, novem
cauteriis adustus multisque in partibus cultris tonsoriis secatus
est. Minabantur praeterea illi mortem chirurgi; timebant enim
ne putredo illa paulatim ad interiora usque serperet. Tum ille
tandem in tantas undique angustias redactus ad se rediit, quan-
tisque in erroribus et tenebris versaretur, intellexit; Recto-
remque nostrum accirijubet, a quo peccati veniam summa cum
humilitate petens, en, inquit, me tuae obedientiae submitt0;
quo me volueriS‚ mitte; vel hic, Vel alibi, ubicumque consti-
tueriS‚ libenter manebo; dummodo iterum in Societatem admit-
tar. Negavit se id facere posse Pater, cum a te constitutum
esset ut illi, qui, jam ejecti, iterum essent in Societatem reci-
piendi, Romam irent ¹. Sed se hac de re ad P. Natalem (qui
Jam discesserat) scripturum dixit. Laetus ille satis mansit. quod
aliqua adhuc se in Societatem admittendum spes daretur; et,
quod miraculi loco haberi potest, postquam ille nostri Patris
potestati se subdidit, pede absciSSO, non ultra putredo pro—
gressa est, cum tamen antea, digitis etiam secatis, latius sem-
per funderetur, et frustra totum pedem amputandum medici
existimarent, quod nullam illi morbo medicinam reperiri posse
arbitrarentur. Cum autem secandus fuit pes, rogavit ille mitti
ex nostris aliquem, qui ei adesset. Missi sunt autem presbyteri
duo, qui cum, dum pes abscinderetur, Jesu nomen saepius ite-
rarent, tanturn ille dixit animo se robur sumpsisse ut abscissio-
nis dolorem ullum vix senserit. Est adhuc in xenodochio, in-
visuntque eum aliquando fratres, quos ille beatos ac felices,
quotiescumque videt, alta voce appellat.

Haec sunt, observande in X.⁰ pater, quae nunc scribenda
occurrunt. F axit Dominus ut semper incrementum in melius
omnia sumant. Ad quod tuarum precum et obsecrationum au-
xilium supplices imploramus.

Vale. Conimbriae, 3.0 ‘² Kalend. Januarii, 1554.

Ex commissione Superioris

NICOLAUS.

¹ Verba haec cum a te constitutum esset ut illi, qui,jam ejecti, iterum essent in
Societatem admittendi, Romam irent, linea super ducta deleta sunt in autographo,
et nihilominus in apographum transcripta. De hae re vide POLANco, chronicon ‚ t. 111,
paz. ⁴40, n. 971.

‘2 Vox Conz'mbriae addita est in autographo a P. Polanco; 3.⁰ autem deest in apo-
grapho.

