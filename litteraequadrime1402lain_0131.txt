AN. 1553 127

stringere, iuxta nunquam laudandam satis almae nostrae So-
cietatis consuetudinem, quam et apostolos et primos patres
usurpasse legimus. EX eodem enim ceu fonte exuberantissimo
plurimae commodorum venae scaturiunt: haec quippe tuae pa-
ternae curae filiorum studia tamquam pensum exhibent: filio·
rum quoque industriae acria calcaria admovet ne socordes et
inertes stertant. Inter fratres vero mutuam concordiam et cha-
ritatem alit, notitiam et familiaritatem spiritualem multo soli-
diorem corporali conciliat. Hoc internuntio fratres sese invicem
mirabilibus stimulis excitant, monent, docent, consolantur. Si

quae gaudia, si quae prosperitates, augenturdum communi-

cantur plurimis. Adversa vero minuuntur et leniuntur multo-
rum humeris imposita. Proinde Rdus P. Leonardus ¹, licet occu-
pationum undis obrutus, minime eam intermittendam existima-
vit, quin potius id muneris ad me transtulit minimum fratrum
meorum et ineptum prorsus hominem. Sed cedat obedientia pu-
dori. Suscipiat genitus erga tam pium et fidelem parentem af-
fectus quod recusat imbecillitas. Benedictum nomen domini
nostri Iesu Christi nunc et in saecula saeculorum, qui nos tam
abundanter benedictionibus dulcedinis suae praevenit. Siqui-
dem ’ὲ omnia nobis hic Coloniae praeter spem succedunt, plures
passim invenimus fautores et amicos quam credideramus. Unde
magna spes Ρ. Leonardo de Coloniensibus affulget. Multae
segetes feliciter quotidie enascuntur. Faxit Deus Opt. Max„
cuius est incrementum dare, ut ad maturam frugem perveniant.

Bonus odor in vulgo de nobis spargitur, qui multum nob1s fa-
vet, frequentius solito Patrem accedit et libenter audit ipsum.
Multi omnem occasionem nobis gratificandi venantur : opt-ram
suam pollicentur, pecunias offerunt, et repulsam passi, per alios
oblique et clam nobis obtrudunt. Omnibus votis exoptant san-
ctum illum videre diem, quo Societati collegium erigatur, aut
quo, concessa potestate privilegiis libere utendi, domus extrua-
tur, non parvo desiderio flagrantes eam supellectile exornare et
aliis donis dotare, quorum pia animi affectione quis non multum

 

¹ P. Leonardus Kessel, sociis Coloniensibus praepositus.

‘2 Quae ab initio hucusque Gerardus scripsit, ab ignoto flandi-0, quem supra merni-
nimus‚ lineis, ne exscriberentur, clausa sunt, et eorum loco haec in margine scripta:
Admonet me bona consuetudo, quam ab apostolis ei primis patribus usurpatam le-
gimus, ut quae apud nos proximo quadrimestrz' gesta sunt breviter perstringant.
Itaque.

