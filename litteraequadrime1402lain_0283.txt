AN. 1553 272>

Praecedentium Francisci Bordon litterarum exemplum a P. Polanco emendatarum ¹-

Gratia et pax, etc.

Tempus iam exigit ut tibi, perquam observande Rs, rationem
reddamus eorum, quae Dominus Deus in hoc Collegio Societatis
effecit, fratrum et Patrum ministerio. His igitur literis perstrin-
gam tum quae de literarum studiis, tum quae de religionis ac
pietatis officiis occurrent.

Numerus studiosorum in dies crescit (ut hinc initium suma-
mus) ac ii quidem, qui assidui in nostrum collegium ventitant,
sunt centum quinquaginta, plurimis omissis qui, infirma vale-
tudine impediti, non veniunt. Ac in universis quidem laudandus
est Dominus quod adeo a pristina vivendi ratione recesserint,
ut ab iis neque iuramentum ‚ nec maledictum , nec verbum
turpe proferatur, non minus ac si his nunquam abusi fuissent.
Ex his grandiores natu peccata confitentur et ad Domi·
nicam accedunt mensam. Quadragesima proxima in eius statim
principio, cum Pater adhortaretur ad ieiunium, ex studiosis
quidam, quamvis aetate ad hoc minime tenerentur, statuerunt
totum illud sanctum tempus ieiuniis traducere, quod certe con-
stanter praestiterunt: alii tres dies in hebdomada, alii diem ve—
neris ieiuniis dederunt. Parvuli, qui sunt quasi innocentes, sum-
mopere ducuntur confessione, eaque adeo afficiuntur, ut si no-
stri non gravioribus distinerentur negotiis, confessionem fre-
quentaturi essent ad eorum arbitrium. Ad haec quidem illud nos
cum admiratione delectat quod tam brevi tempore magna avel-
lantur vitia, turpes pellantur mores, quibus summe infecti erant,
ac cernantur florere et adolescere tenerae plantae virtutum, mo-
destiae sane, humilitatis, bonitatis ac continentiae. Proficiunt
universi quidem in literis, ac illorum prima classis exercetur
componendis orationibus latinis, quas, memoria comprehensas,
diebus festis in nostro templo magna cum audientium voluptate,
nec sine aemulatione quidem externorum studiosorum, habent.

¹ sunt: exemplaria bina, unum in foliis 93 et 943 alterurn in foliis 97 et 98.

