596 LITTERAE QUADRIMESTRES

Visitavit P. Adrianus Rev. Cardinalem Polum, Legatum
Apostolicum ¹ similiter Archiepiscopum ², Nuntium a Sede Apo-
stolica ultimo missum ³. Episcopum quoque Bressens[em] 4,
cum Fratre Petro de Soto, Caes. Majes. confessario, cum qui-
bus egit valde familiariter, qui uno ore omnem suam operam,
ubicumque possint, nobis offerunt et pollicentur.

Quaedam ditissima vidua Antuerpiae, Viginti duo aut vi-
ginti trium annorum, duas habens proles, mundum statuit
relinquere, cupiens intrare coenobium Sanctae Clarae. Verum
priusquam voti poterat fieri compos, tantas passa contradi-
ctiones a parentibus, amicis totaque sua progenie, quae ibi
valde est famosa, quod quasi in extremam reducta angustiam,
quid faciendum quidve omittendum dubitaret, hoc solum reli-
quum habens, in quo omnem spem et fiduciam tenebat, quic-
quid Pater Adrianus consuleret, caeteris cunctis spretis, uni-
cum hoc se facturam, ut feeit, nam, Patre mediante, cum con-
sensu parentum, qui etiam prolum in se curam susceperunt, ad
exemplum multarum virginum in eodem proxime coenobio
vestietur.

Verum ne sim prolixior, tertiam huius epistolae arripiam
partem, in qua tribus, quod dici solet, Verbis rerum domestica-
rum [statum] exprimere conabor. Studia quidem singularia
nulla habemus, praeterquam visitare infirmos, consolare pu-
sillanimes, confortare morientes et afflictos, quibus adeo obrui-
mur, ut vix litterarum studiis ullus relinquatur locus; si quid
concedatur, hoc privato impenditur studio.

Tres habuimus, qui se in spiritualibus exercuerunt contem-
plationibus, quorum duo ad nostram aspirant Societatem. Unus
sacerdos, singularibus quibusdam naturae insigniis bene dota-

¹ Reginaldus Polus, Cardinalis, Apostolicae Sedis “vel ad Caesarem, vel ad Gallo-
rum Regem, vel ad utrumquem ut ait Ravmmus, Annal.,1553, n. 111, Legatus.

2 Verba haec similiter Archiepiscopum, licet nullo signo a praecedentibus verbis
in autographo separentur, minime cum iis videntur conjungenda. Cardinali enim Polo
nonnisi sequenti ann0, die Χῖ Decembris, Cantuariensis Archiepiscopalis Ecclesiae
administratio collata fuit.

ὅ Hieronymus Dandini, Cardinalis.1molensis dictus, quia Imolae Episcopus fuerat

4 Bressens perspicue legitur in autog1·apho; em vero, quod addimus, in attrita
charta subobscure percipitur. Quod si pro Brixiensem, ut saepe tunc et postea factum
est, positum existimemus, sermo est de Durante de Durantibus, Brixiensi Episcopo.
Hujus tamen, ut et Archiepiscopi,de quo supra, annot. 2, nullam, dum haec narrat,
mentionem habet PoxlAncus et post eum ORLANDINus.

