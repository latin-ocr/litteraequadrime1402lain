AN. 1553 491

numerum non imminui sed augeri postulabat ¹. Praeterea cum
intellexisset nos parum commode in his aedibus agere, aut
quia proprium non haberemus templum, in quo liceret charita-
tis officia commode populo impertiri, aut quod loci hujus ratio,
tum populo, tum juventuti ad nos venienti, daret obstaculum,
de alio longe commodiore nobis prospexit, Monasterio, olim
Carmelitis consecrato, sed quod nunc ab uno tantum incolitur3
quod licet desertum sit et longa fere vetustate variis in parti-
bus corruptum, non caret tamen maximis suis utilitatibus.
Habet enim pulcherrimum et amplissimum templum, nume·
roso populo circumquaque cinctum, in quo poterunt non sine
magno fructu et conciones et alia divina munia exerceri, est
preterea in lectissimo civitatis loco ac quasi meditullio, ac
jure proinde nostrae Societati studiosaeque juventuti maxime
commodo. Et quamvis in nobis sit, cum primum volumus, illud
occupare, nostris tamen consultius visum est fore, si respon-
sum generalis Praepositi Carmelitarum, ad quem a Rege hac
de re conscriptum est, praestolemur.

Haec sunt, P. in Χ.Ο R.de, quae nostra perexigua protulit
opera; plura fortasse productura, nisi negligentia obstitisset,
quam facile supplere poterunt tuae R. Ρ. orationes, quas ut
pro nobis ad Dominum fundas te vehementer omnes ac suppli-
citer oramus, quo et sperare maiora et conari valeamus ².

Vale. Viennae Austriae‚ 3.0 calendas januarii, 1554.

Indignissimus tuus servulus,

ERARDUS LEODfflNsis.

In primi apographi quarta pagiua: Viennae, Quadrime-
stres, 3.0 calend. Jan.rii

In secundi item quarta pagina: 1554. Quad. Vien. ΞΡ cal.
Janu.—Q. S.

¹ Vide POLANCI , Chronicon, t. 111, pag. 260 et seq., nn. 582 et seq.
‘² Ista omnia, a vocibus Haec sunt, desiderantur in primo apographo.

