628 LITTERAE QUADRIMEsTREs

tionem habebamus quantumque res ipsa opinionem nostram
vicerit. Sed tamen ex admiratione, laetitia, qua illum Complu-
tensis haec Academia excepit, quale gaudium fratrum fuerit
existimare potes. Postero enim die, postea quam Patrem ve-
nisse nunciatum est, venit domum. nostram Rector hujus scho-
lae cum frequente nobilium comitatu (quod nisi in adventu
magnorum principum nunquam solet facere), P. F ranciscum
visurus. Tanta deinde subsequuta est Doctorum, nobilium, Pa-
trem visentium multitudo ut pauculos illos dies (septem enim
fuere), quos nobiscum morari datum est, nunquam licuerit fra-
tribus, quod tantopere exoptabant, P. Francisco frui, illi collo-
qui, illum videre, illum audire de Deo divinisque agentem,
quod, sicut frequenter, sic etiam magno cum audientium fru-
ctu facere solet. Erat haec nostra domus plena illorum nume-
ro, qui Patrem visuri veniebant, nec deerant qui foelices se
existimarent si illius vultum diutius contemplari daretur. Ap-
paret enim in ipso simplex quaedam ac genuina humilitas,
quae omnium animos ad se occulta quadam vi allicere et tra-
here videtur.

His diebus cum Patre actum est ut dominica proxima, quae
erat in Passione, quod festum antiqua religione ac cultu a Col-
legis D. Illephonsi celebratur, concionem haberet et quarn-
quam in his laborem aut adversam valetudinem excusare nun-
quam Pater soleat, sed, quod hic tamdiu morari negotia non
permitterent, hoc ab illo exoratum non est. Lectionibus tamen
interesse publice voluit. Quare mane illius diei, quo dicessurus
erat, Pater ingressus est gymnasia deditque operam ut, quam
posset, fieret occultissime; sed multo aliter res evenit. Ut enim
nunciatum est P. Franciscum adesse, venit Rector in gymna-
sium sequutaque est illum insolita scholasticorum turba in-
genti cum gaudio et laetitia. Subinde erat in omnium ore crebra
illa vox: Hc'c est ille. Quae vero transacta sunt inter Patrem
et Rectorem, dum de honorifico loco certant illinc civilitas,
hinc humilitas, Rector ut ante se sedeat invitat, orat, obtesta-
tur, cogit, ut tamen nec vinci potuerit humilitas, quamquam
insolita sunt apud nos, quae neque cum magnatibus neque
cum Episcopis fieri soleant ¹, omittenda tamen censeo. Coep-

 

¹ Neque magnat1bus neque Episcopis sedem suam Rector Universitatis offerre
soleat.

