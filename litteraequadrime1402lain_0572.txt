568 LITTERAE QUADRIMESTRES

Superscm'ptz‘o iu quarta pagina: IITIS. Perquam Reverendo
in Chro. Patri, patri Ignatio de Loiola, Praeposito Generali
Societatis Jesu,

Romae.

Alia mann: Quad. Medina. febraio (deletum), 25 Januarii.

praecedentium Jacobi Duran litterarum exemplum, antequam in Societatis domos
mitteretur, emendatum.

uls

Admodum Rde in X.0 Pater:

Gratia et pax Christi Jesu Domini nostri praesidio atque
auxilio tibi sit semper.

Quae hic gerantur, quorum te certum facere operae pretium
duximus, ex liis literis, Pater benignissime, accipies. Id autem
primo sese offert fore ut proximo hoc anno, favente Deo, totum
hoc collegium aut maxima pars absolvatur. Cum enim vel fun—
damentis ipsis struendis pecunia non suppeteret, mercatores,
qui tunc ad emporium venerant, quasi indigne ferentes, non
modo loculis non parcebant, sed jam coctiles lateres, jam calcem
et alia hujuscemodi portantes, operas suas Christo locabant
sedulo Exutos namque palliis atque festinos contemplabamur,
quorum animis benigne fecerat Dominus ut ad aedificandos
muros Hierusalem libenter humeros supponerent. Eam autem
legem sibi invicem statuerunt, ut singulis oneribus psalmus,
salutatiove angelica, aut prex dominica, quam sibi quisque aut
fratri indigenti precabatur, statim succederet. Tantoque spiritu
amoris divini hoc opus amplectebantur, ut sanctam illorum
contentionem ac pene indefessum laborem vix quisque nostrum
superare posset.

