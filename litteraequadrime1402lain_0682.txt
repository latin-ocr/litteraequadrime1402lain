678 LITTERAE QUADRmESTREs

bus mireque incitarunt ad conficiendum et illustrandum inchoa-
tum opus. D.1²³Cardinalis ¹ dixit Patri Mironi ut eas litteras
Eboram mitteret, quo maiores animos et spiritus adderet.

Summopere incensi sunt omnes profectione Patriarchae ².
Exoptant eum p1·osequi; nemo tamen etiamnum est declaratus.
Dominus statuat quod sibi gratissimum fuerit.

Duo Fratres venerunt Conimbrica, uterque sacerdos creatus
est. In Indiam abiit alter ³, alter nobiscum est. Antequam initiati
essent, docebantur quotidie caeremonias per horam ab eccle-
siarcha‚ per alteram audiebant Patrem Franciscum 4, qui quae-
stiones confessarias explicat, ad quern reliqui sacerdotes acce-
debant, de his quaestionibus tractaturi, quo in audiendis con-
fessionibus solutiores essent. Ita factum ut, ubi primum sunt
sacerdotio initiati, confestim suo munere sint functi.

Aliquot in nostrum ordinem cooptati sunt. Cum Pater Miron
rediit Ebora, praemisit duos ibidem receptos, ut essent admini-
stri3 uterque exercitia primae hebdomadae accepit, in quibus
valde profecit uterque. Alter Conimbricam missus est, alter
nobiscum ministrat, qui antequam ingressus esset, iam diu vir-
tute praeditus erat, mortificationum etiam amator, interim die-
bus festis cinctus paleis 5 et veste vilissima conveniebat amicos
et necessarios, quos splendide vestitos esse cognoscebat, quod
ei erat summo solatio. Venit alius Ebora ut ministraret, qui in
exercitiis plurimum profecit, adest ⁸³. Alii praeterea sunt ingressi
ad literas apti. Duo fratres Baetici consilio Patris Avilae ⁷ huc
venerunt, uterque bonus, ubi primum facti sunt certiores de
ingressu, rem commiserunt cuidam viro pio ut eam pauperibus
distribueren- itaque sunt ingressi. Alter Conimbricam, alter
Eboram missus est. Admissi sunt duo magna virtute ornati,
quorum alter in prima classe versabatur, literas graecas do—
ctus atque rhetoricen, natus viro admodum nobili, cui filii in-
gressus admodum placuit, multo magis matri, quae huc venit

 

¹ Henrieus , qui Collegium Societati Eborae aedificabat.

2 patriarchae Aethiopiae, de quo saepius facta est et fiet mentio.

5 Fuit ille Didacus de Soveral, cum P. Francisco Viera in Indiam missus.

4 P. Franciscum Rodriguez.

5 Fune cinctus contextis paleis sacto.

6 Sic perspicue; et sensus esse videtur nobiscum agit aut perseverat.

⁷ Β. Joanncs de Avila, saecularis sacerdos, de quo saepius hic et in Societatis histo>
ria mentio facta est fietque.

