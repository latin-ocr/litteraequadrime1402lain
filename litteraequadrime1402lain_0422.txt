418 LITTERAE QUADRIMESTRES

exemplum imitati, alii monitis hortatuque pellecti, facere idem
quoque et ipsi student. Unde auctior fit confitentium et ad sa-
cram Synaxim accedentium numerus. Qui, licet usque ¹ con—
sueverit esse magnus, hisce tamen diebus, ob concessum huic
Regno Siciliae iubilaeum, fuit longe maior. Immo tantus, ut si
duplicatus atque adeo triplicatus fuisset confessariorum nume-
rus, tantae multitudini satisfacere non potuisset. Confessi ta—
men multi sunt qui Dominicum pariter corpus suscepere; qui
omnes plane fuerunt octingenti 2. Gra. divinae bonitati a qua
quicquid boni, quicquid sancti est, veluti e vivo quodam fonte„
iugiter ad nos promanat.

Et quoniam de confessionibus modo fecimus mentionem,
haud abs re credo fore, si nonnulla subtexam scriptu sane
scituque non indigna, quae in illis per aliquos Patrum Domi·
nus operari dignatus est. Aliquot enim fuere poenitentes, qui a
multis annis animae prorsus miserae nullum respectum ⁵ ha-
bentes, diversis peccatis atque flagitiis serviebant. Inter hos
autem aliqui a duobus annis, a tribus aliquot, et a quatuor con-
fessi non fuerant: quidam etiam a quinque. Tantum improba
potuit in quemdam indignatio. Non defuit qui a sex annis ad
saluberrimum hoc non accesserat sacramentum. Et, quod est
admiratione dignum maxima, qui se quindecim ferme annis
privaverat, unus accessit ⁴. Qui omnes, Dei gratia, veteri ho-
mine (ut Apostoli verbis utar) exuto, novum induere, IHUm.
Christum ⁵, cui sit laus honor atque gloria, qui est benedictus-
in saecula Deus.

Mulier quaedam, quae nulla re magis gaudebat quam in
coenoso libidinis lacu volutari, annis 8 in fornicatione vixerat
inquinate: verum Patris cuiusdam piis monitis et supernae lucis
illustrata splendore, nefandum in quo iacuerat crimen recogno-
vit, agnitumque in confessione ⁰ promisit in posterum velle
castam vitam agere; sed et ipse quocum tanto tempore mulier
peccaverat, cum tanti sceleris conscientia premeretur, et quie-

1 licet semper.P01ancus.

2 octingenti plus minusve. Polaticus.

3 nullam rationem. Polancus.

4 Haec omnia. a vocibus Inter 1205, cancellavit Polancus.

⁵ Epist. ad Ephes.‚ ιν, 22 et 24. Ut apparet, non verba sed tantum Apostoli sententia

affertur.
⁰ agnitum in confessione delevit Polancus.

