662 LITTERAE QUADRIMESTRES

montensi ageret, duobus nobilissimus viris exercitia Societa-
tis praebuit, quorum alter beneficiarius, unico beneficio, reli-
quis resignatis, contentus esse didicit sub Patris magisterio.
Quam fragrantem Societatis odorem utriusque Patris nostri ¹
fama in dioecesi Claramontana sparserit, id facile testantur
literae ad nos delatae et Auverniensium incolarum flagrantissi
mum desiderium et erga Societatis coloniam affectus.

Proinde mirum nos tam acerbam Lutetiae pati repulsam et
pervicacem hominum mente corruptorum proterviam, quam
Dominus Jesus potentia virtutis suae semel supplantabit con-
culcabitque. Post Patris reditum ex Auvernia mense Februa-
rio, Praefectus Montis Argini ², viginti quinque milliaribus
gallicis Lutetia dissiti, conatus est Patri persuadere ut duos
[ex] confratribus juventutem edocturos suae urbi destinaret,
quibus domicilium et vitae necessaria impendia subministra-
rentur. At Pater, fratrum exiguo numero objecto, se eo tempo-
ris articulo votis ipsius satisfacere posse negavit; non tamen
omnem ei spem futuri successus ademit. Certe rogandus coele-
stis ille agricola, Autor et Dominus messis, ut emittat quam
ocissime operarios in vineam suam. Plerique enim nos desti-
tuunt diligentes hoc saeculum ³.

Pater noster, semper coelestis vocationis memor, spiritali-
bus occupationibus sedulo intentuS, in carcere confessiones
vinctorum audit, in aede sacra Sancto Cosmae diebus profe-
stis, sacris vero in Abbatia Sancti Germani; pro more con-
suetoque infirmorum aedes frequentat.

Duo, hisce proximis duobus mensibus, Patris praesidio, So-
cietatis exercitiis instituti sunt, quorum alter, prosapia nobilis,
vocationis suae instinctum, quem Deo auctori attribuit, pie

¹ Scilicet, Patris Paschasii Bro'e‘t ejusque in Claramontana dioecesi socii, Patris
Hieronymi Le Bas.

2 ,Montis Argiui perspicue admodum est in autographo. Vix tamen dubium esse
potest sermonem fieri de urbe Montargz's, quam sic describit FERRAm: “Montargiutm
Montargis, urbs Galliae lepida, in provincia Insulae Franciae, et iu Vastinz'o tractu
ad Lupiam fluvium, 25 leucis α Lutetia, iu austrum. Castrum habet antiquum. 18
leucis dislat ab Aureliis in ortum.„ Lexicon g‹2›ograplzicunz.—Ita quidem intellexit
pommus in Chronico, t. IV, ubi, lieet scribat Montis Arginiz', addit tamen: “ quae vi-
cinti quatuor exiguis leucis Lutetia distat „.

3 His verbis, quae linea subterducta in autographo distincta a caeteris sunt, indi-
cari videtui· quosdam fuisse hoc tempore Parisiis, qui a proposito Societatis ingredien-
dae et juxta ejus institutum in Domini vinea laborandi descivere. Unius saltem ita de-
ficientis meminit infra idem Clayssonius.

