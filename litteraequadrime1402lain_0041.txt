AN. 1552 37

nobis exiguntur, qualia qualia sunt, huc proferemus, etiamsi
exiguitate minutulam illius viduae superent, modo ejus libera-
litatem quoquomodo imitari gestiant. Tametsi hac ratiocina-
tione omnino nolim ignaviam nostram sarcire atque eadem
opera fidei illorum quicquam detrahere, qua et haec Dei benefi-
cia impetrant exponuntque eadem sancte in usuram.

Dimissi itaque ab Urbe, statim de legationis nostrae officio a
fratribus cogitari coeptum est, ac in primo diversorio protinus
declamari, proposito themate, satis ut videbatur apposito:
Vivitur ex rapto, non hospes ab hospite tutus ¹. Eo vero hoc
avidius conveniebant hospites, quo minus se a nobis expectari
judicabant, quod studiose fiebat, veluti expectaremus tantum
donec aestu paululum remisso pergeremus; atque hac arte
non solum audiverunt de justitia servanda, injustitia, avaritia
caeterisque id genus, quibus humana studia infici solent, ve-
rum etiam et cujusmodi esse debet officium hominis christiani,
hoc in mundo peregrini, idque duobus aliis fratribus disseren-
tibus; altero ex his Apostoli verbis; Didici in quibus snm con-
tentus esse ². Altero vero ex oratione dominica, Panem no-
strum quotidianum da nobis hodie. Atque simili industria
curatum est, ut ubique pro diversis hominum conditionibus,
in quos incidebamus, appositus deligeretur cibus, tam in pri-
vatis cohortationibUS, quam publicis concionibus, idque modo
in agris, modo in pagis, oppidulis, atque adeo in ipsis civitati-
bus; hoc, inquam, studebatur omnibus illis ut a suis erroribus
unusquisque ad veritatis asylum rediret, hic a seditionibus me-
ditandis blasphemisque sermonibus, ille vero ab odio a multis
jam annis contracto similibusque vitiis, quod Dei beneficio con-
tigit nonnumquam, ut pluribus non dicamus. Etiam de hospiti-
bus nostris, quos pie et sancte, quae nobis illac transeuntibus
acceperant, etiam nunc servare retulerunt quidam ex fratribus
nostris, qui Roma hac iter fecerunt.

Perusiam itaque tandem appulsis occurrit homo quidam So-
cietatis nostrae peramicus, qui obviis ulnis ac osculo sancto
nos excepit, tractat humanissime statimque ad R. D. Vica-
rium perducit, qui et ipse eodem officio nos amplectitur ac

¹ Ovid.
‘² Sic, sensum tamen et non verba, prout hic adhibentur, in Pauli epistolis invenies

